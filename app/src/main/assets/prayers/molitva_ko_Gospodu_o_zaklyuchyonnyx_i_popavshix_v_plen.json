{
	"title": "Молитва ко Господу о заключённых и попавших в плен",
	"headings": [
		"Тропарь, глас 2",
		"Кондак, глас 5",
		"Тропарь великомученику Георгию Победоносцу, глас 4",
		"Молитва"
	],
	"paragraphs": [
		"Манасси́ю от уз и го́рькаго заточе́ния,/ моли́тв ра́ди свободи́вый, Всеще́дрый Бо́же,/ и рабы́ Твоя́ NAMES_ACC на́ми ны́не моля́щияся (моляща́гося),/ от уз и заточе́ния свободи́,/ и от вся́каго зла́го обстоя́ния изба́ви,// я́ко Еди́н Человеколю́бец.",
		"Я́ко милосе́рдия Исто́чник,/ и бла́гости Пучи́на, Христе́ Бо́же,/ не пре́зри в ско́рбех и беда́х Тебе́ ве́рою призыва́ющих,/ но я́ко Щедр, поми́луй,/ и от уз ско́ро свободи́,// да пое́м Ти: Аллилу́ия.",
		"Я́ко пле́нных свободи́тель/ и ни́щих защи́титель,/ немощству́ющих вpач,/ правосла́вных побо́рниче,/ победоно́сче великому́чениче Гео́pгие,// моли́ Хpиста́ Бо́га спасти́ся душа́м на́шим.",
		"Го́споди Иису́се Христе́, Бо́же наш, свята́го апо́стола Твоего́ Петра́ от уз и темни́цы без вся́каго вре́да свободи́вый, приими́, смире́нно мо́лимтися, моле́ние сие́ ми́лостивно во оставле́ние грехо́в раба́ Твоего́ NAMES_GEN, в темни́цу всаже́ннаго, и моли́твами того́, я́ко Человеколю́бец, всеси́льною Твое́ю Десни́цею от вся́каго зла́го обстоя́ния изба́ви и на свобо́ду изведи́."
	]
}