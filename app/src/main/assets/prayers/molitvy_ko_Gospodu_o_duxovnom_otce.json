{
	"title": "Молитвы ко Господу о духовном отце",
	"headings": [
		"Молитва 1-я, Спасителю о духовном отце",
		"Молитва 2-я, ко Господу о духовном отце"
	],
	"paragraphs": [
		"О Сладча́йший Иису́се! Ты́ безме́рно свя́т, безме́рно пра́веден, безме́рно милосе́рд, освяти́ Твое́ю святы́нею отца́ моего́ духо́внаго NAMES_ACC, оправда́й его́ Свое́ю пра́ведностию, покры́й Твои́м милосе́рдием, исцели́ его́ от боле́зней.<br>Го́споди, Ты́ соедини́л на́с на земли́, не разлучи́ на́с и в Небе́сном Твое́м Ца́рствии и святы́ми его́ моли́твами прости́ вся́ моя́ согреше́ния, прости́ и все́х его́ духо́вных ча́д, я́ко Бла́г и Человеколю́бец. Ами́нь.",
		"Спаси́, Го́споди, и поми́луй отца́ моего́ духо́внаго NAMES_ACC, да́руй ему́ душе́вное спасе́ние и теле́сное здра́вие, огради́ моли́твами святы́х а́нгел, отгони́ вся́каго, ча́ющаго ему́ зла́.<br>Го́споди, не осуди́, не истяжи́ в не́м дарова́ния духо́вныя, откро́й ему́, Го́споди, вся́ моя́ прегреше́ния, испо́лни его́ му́дростию, моли́твою и любо́вию. Ра́ди святы́х его́ моли́тв, да́руй мои́м грехо́м проще́ние, жи́зни исправле́ние, в доброде́телях преуспе́яние; ниспосли́ ему́ ми́лости Твоя́ бога́тыя.<br>Сподо́би его́, Го́споди, в де́нь се́й (но́щь сию́) без греха́ сохрани́тися, побори́ его́ враги́ плотски́я и безпло́тныя, и от ви́димых и неви́димых вра́г изба́ви его́, изми́ его́ от челове́ка льсти́ва и от му́жа непра́ведна, соблюди́ па́ству его́ до кончи́ны его́ издыха́ния, что́бы в покая́нии на́м приити́ к ти́хой и безмяте́жной жи́зни.<br>Го́споди, помяни́, посети́, укрепи́ и сохрани́ его́ на мно́гие ле́та."
	]
}