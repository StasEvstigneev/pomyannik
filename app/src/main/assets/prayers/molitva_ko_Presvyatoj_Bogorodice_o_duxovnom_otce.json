{
	"title": "Молитва ко Пресвятой Богородице о духовном отце",
	"headings": [
		null
	],
	"paragraphs": [
		"О, Пресвята́я Влады́чице моя́, Де́во Богоро́дице, Цари́ца Небесе́ и земли́, вонми́ вопию́щей души́ мое́й и приими́ гре́шную мольбу́ мою́, Пречи́стая Ма́терь Бо́жия, за отца́ моего́ духо́внаго, скорбя́щаго раба́ Твоего́ NAMES_ACC.<br>Бу́ди ему́ всегда́ спу́тницей и на вся́кое вре́мя сопровождай и огражда́й его́ святы́ми А́нгелами. Укрепля́й его́ бо́дрствующаго, оберега́й его́ спя́щаго, утеша́й его́ плачущаго, ободряй его́ уныва́ющаго, избавля́й от скорбе́й, свобожда́й от клеветы́, воздвиза́й немощна́го, побежда́й вою́ющих проти́в него́ бесо́в, и в сме́ртной опа́сности помога́й ему́. Ежедневно явля́й его́ стра́шным для ви́димых и неви́димых враго́в, что́бы они́ зна́ли, что́ о́н ра́б Тво́й, Богома́терь, роди́вшая Бо́га и Царя́, Кото́рому подоба́ет че́сть и поклоне́ние во ве́ки веко́в.<br>Ма́терь Бо́жия, умягчи́ се́рдца злы́х челове́к, возстаю́щих на него́. Ты́ ви́диши труды́ и ско́рби отца́ моего́, его́ ско́рби Тебе́ еди́ной изве́стны. Ты́ ве́даеши все́ та́йны души́ его́, воззри́ ми́лостиво на него́ с небеси́, облегчи́ его́ страда́ния, покры́й его́ покро́вом Свои́м, посети́ его́ Свое́ю небе́сною ми́лостию, посли́ благослове́ние на дела́ его́ и да́й ему́ неви́димую по́мощь. И святы́ми его́ моли́твами да́й мне́ смире́ние, самоукоре́ние, терпе́ние, кро́тость, целому́дрие, молча́ние и покры́й меня́ от все́х напа́стей и враго́в ви́димых и неви́димых. Ами́нь."
	]
}