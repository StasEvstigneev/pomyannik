{
	"title": "Преподобным Кириллу и Марии, родителям преподобного Сергия Радонежского",
	"headings": [
		null
	],
	"paragraphs": [
		"О, раби́ Бо́жии, схимона́ше Кири́лле и схимона́хине Мари́е! Внемли́те смире́нному моле́нию на́шему. А́ще бо вре́менное житие́ ва́ше сконча́ли есте́, но ду́хом от нас не отступа́ете, при́сно по за́поведем Госпо́дним ше́ствовати нас науча́юще и крест свой терпели́во носи́ти нам посо́бствующе. Се бо вку́пе со преподо́бным и богоно́сным отце́м на́шим Се́ргием, ва́шим возлю́бленным сы́ном, дерзнове́ние ко Христу́ Бо́гу и ко Пречи́стой Его́ Ма́тери стяжа́ли е́сте. Те́мже и ны́не бу́дите моли́твенницы и хода́таи о нас, недосто́йных раба́х Бо́жиих NAMES_PREP. Бу́дите нам засту́пницы кре́пции, да ве́рою живу́ще, заступле́нием ва́шим сохраня́еми, невреди́ми от бесо́в и от челове́к злых пребу́дем, сла́вяще Святу́ю Тро́ицу, Отца́ и Сы́на и Свята́го Ду́ха, ны́не и при́сно и во ве́ки веко́в. Аминь."
	]
}